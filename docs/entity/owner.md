# Azienda

## Sicurezza sul lavoro dei lavoratori

Il D.Lgs. n. 81/2008 (Testo unico per la sicurezza), stabilisce che tutte le aziende devono somministrare a tutti i loro dipendenti un percorso di formazione riguardante la sicurezza sul lavoro. I corsi sulla sicurezza sul lavoro, che devono essere svolti durante l’orario di lavoro, sono obbligatori e il datore di lavoro ha l’onere di organizzarli e sostenerne il costo. Il corso è necessario per educare adeguatamente i lavoratori alla gestione di emergenze o incidenti.

## L'importanza della sicurezza sul lavoro

I corsi sulla sicurezza sono obbligatori e imprescindibili per ogni individuo all’interno di un’azienda, che sia formata da pochi o da molti dipendenti, infatti conoscere le manovre da effettuare in caso di emergenza o di situazioni pericolose possono salvare una vita. L’importanza dei corsi sulla sicurezza non va mai sottovalutata, poiché grazie alla preparazione di ciascuno si può essere in grado di prevenire o gestire gli incidenti.I corsi sulla sicurezza permettono ai lavoratori di apprendere i concetti di rischio, danno, prevenzione, forniscono conoscenze sulla legislazione e gli organi di vigilanza in materia di sicurezza e salute sul luogo di lavoro e infine i comportamenti da adottare per tutelare la propria sicurezza e salute e quella dei propri colleghi.

> I corsi sulla sicurezza permettono ai lavoratori di apprendere i concetti di  rischio, danno, prevenzione, forniscono conoscenze sulla legislazione e gli organi di vigilanza in materia di sicurezza e salute sul luogo di lavoro e infine i comportamenti da adottare per tutelare la propria sicurezza e salute e quella dei  propri colleghi.

![Warnings](/TUSL/images/warnings.png)

## Diritti del lavoratore

Tra i diritti del lavoratore troviamo :

- ricevere un adeguato controllo sanitario;
- allontanarsi dal luogo di lavoro in caso di pericolo;
- ricevere adeguata informazione e formazione in materia di sicurezza sul lavoro;
- non subire oneri finanziari per le misure adottate relative alla sicurezza.

## Doveri del lavoratore

Tra i principali dovere del lavoratore troviamo :

- collaborare con il datore di lavoro, all’osservanza degli obblighi posti a tutela della salute e sicurezza sui luoghi di lavoro;
- rispettare le norme e le istruzioni che provengono dal datore di lavoro in materia di protezione;
- utilizzare in modo adeguato le attrezzature e i macchinari da lavoro, le sostanze tossiche, i mezzi di trasporto e i dispositivi di sicurezza;
- adoperare correttamente i dispositivi di protezione ;
- segnalare immediatamente al datore di lavoro qualsiasi eventuale condizione di pericolo, adoperandosi per eliminare o ridurre le situazioni di pericolo grave e incombente;
- non rimuovere o modificare i dispositivi di sicurezza;
- non agire autonomamente in operazioni o manovre che possono comportare dei rischi per gli altri lavoratori;
- prendere parte ai programmi formativi e di addestramento predisposti dal datore di lavoro;
- sottoporsi periodicamente ai controlli sanitari presso il medico competente.
